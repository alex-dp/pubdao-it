Oggi lanciamo PubDAO, un'iniziativa sviluppata da testate e organizzazioni come Decrypt, The Defiant, l'Associazione dei giornalisti e dei ricercatori di criptomoneta (ACJR), nonché dai contributori di varie organizzazioni autonome decentralizzate (DAO), utilizzando tecnologie "web3", come Friends with Benefits, Gitcoin, Collab.Land, Digitalax e API3.

PubDAO è una sorta di agenzia di stampa, come AFP o Associated Press, governata in modo decentralizzato, ovvero si discutono, commentano, criticano e selezionano gli argomenti da trattare, articoli, video, infografiche su una community che si ritrova in un apposito server Discord, grazie a un processo decisionale collaborativo che privilegia il coordinamento piuttosto che la competizione.

Il primo articolo nato da questo processo decisionale all'interno di PubDAO è stato pubblicato oggi su diversi siti partner e newsletter.

La creazione di un'agenzia di stampa decentralizzata è solo il primo passo di un processo e di una visione più ampia per rinnovare l'ecosistema dei mezzi di comunicazione di massa, i cui modelli organizzativi e finanziari hanno mostrato i loro limiti.

Gradualmente, giornalisti, fotografi, designer, operatori video, grafici, specialisti di mercato e analisti acquisiranno la capacità di coordinare i loro sforzi all'interno della piattaforma, riducendo i costi e gli attriti inutili negli attuali processi di pubblicazione, pur mantenendo la loro autonomia e requisiti di qualità.

Ogni gruppo di lavoro ("gilda") stabilirà le proprie regole, voterà e condividerà le sue migliori pratiche e innovazioni, a beneficio di tutti i membri della comunità. La scommessa che stiamo facendo, e che migliaia di altre organizzazioni autonome decentralizzate stanno attualmente facendo in tutto il mondo, è che questo sforzo porterà a modi nuovi e migliori per monetizzare le informazioni, in un ecosistema dei media più sano di quello che conosciamo attualmente.

Lo strumento di coordinamento al centro della nostra organizzazione sarà un token digitale, che è in preparazione, che non solo premierà i membri che partecipano attivamente alla scelta e alla produzione dei contenuti, ma consentirà loro anche in modo naturale e cooperativo di autogovernarsi. La pietra angolare di ogni DAO è la fiducia reciproca dei membri, nella loro capacità di co-costruire significati e contribuire a un bene comune.

PubDAO è quindi soprattutto una communità aperta, dove tutti coloro che creano sono invitati a contribuire a ripensare i modelli mediatici tradizionali, decisamente obsoleti. Non abbiamo alcuna certezza se non che la tecnologia web3 può aiutare i creativi e il pubblico a recuperare parte del valore che creano e a vivere di ciò.

Per rimanere aggiornati sul lancio del token digitale $PUB e se condividete la nostra visione per un futuro più equo e collaborativo per i media, non esitate a unirvi alla comunità emergente di PubDAO su Discord tramite questo modulo.
